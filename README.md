# Progressive Enhancement Opdracht

"Instead of thinking about the specifics of how a finished website might look, progressive enhancement encourages you to think about the fundamental meaning of a website." - Jeremy Keith

Het doel van deze opdracht is om een interactieve toepassing te ontwerpen met behulp van progressive enhancement. Progressive enhancement is een ontwerpprincipe dat de toegankelijkheid van een website voor alle gebruikers, browsers en contexten garandeert, door de core functionaliteiten in iedere laag van de toepassing te waarborgen.

## Opdracht

Kies één van de volgende opdrachten en maak een demo op basis van de use case in drie lagen volgens het principe van progressive enhancement. Houd er rekening mee dat je geen npm packages en polyfills mag gebruiken.

1. Formulier validatie: Geef de gebruiker een duidelijke indicatie van waar hij/zij zich bevindt tijdens het invullen van een enquête.
2. T-shirt ontwerpen: De gebruiker moet een eigen t-shirt kunnen ontwerpen, opslaan, bestellen en bij het volgende bezoek kunnen gebruiken.
3. Online poll: Maak een online poll (server-side intensief).
4. Fotocarousel: Bekijk een serie vakantiefoto's die in een carousel worden weergegeven.
5. Routebeschrijving: Toon stap voor stap een routebeschrijving van je huis naar een openbare boekenkast.

## Werkwijze

1. Kies een use-case en bedenk welke browser-technologieën je kunt toepassen.
2. Schets een wireflow van hoe de demo moet werken en hoe het eruit moet zien.
3. Bepaal de functional/reliable, usable en pleasurable laag.
    a. Onderzoek de functional/reliable laag naar semantische HTML-elementen.

Bij de eindopdracht mag je simuleren wat de server moet teruggeven als data (maak wel een klik-verder-knop).

Kies één obscure browser zoals Lynx, FLow, PrinceXML, Opera Mini of KaiOS. Voor KaiOS heb je een apparaat nodig. De overige browsers moet je installeren.

Je moet kunnen verdedigen dat de manier waarop je eindopdracht werkt in de gekozen browser, ook de beste manier is waarop het KAN werken. Bijvoorbeeld: "Lynx ondersteunt geen JavaScript, maar mijn site werkt zo goed mogelijk zonder JavaScript."
