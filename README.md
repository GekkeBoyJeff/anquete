Je maakt een demo op basis van een gekozen use case in 3 lagen volgens het principe van progressive enhancement. Het gebruik van npm packages en polyfills is niet toegestaan.

## Opdrachten

Kies een van de volgende opdrachten:

1. **Formulier validatie**: Zorg ervoor dat de gebruiker tijdens het invullen van een enquête een duidelijke indicatie krijgt van waar hij of zij zich bevindt.
2. **T-shirt ontwerpen**: Gebruikers moeten hun eigen t-shirt kunnen ontwerpen, opslaan, bestellen en bij een volgend bezoek kunnen gebruiken.
3. **Online poll**: Maak een online poll (server-side intensief).
4. **Foto carousel**: Geef een serie vakantiefoto's weer in een carousel.
5. **Routebeschrijving**: Laat een stapsgewijze routebeschrijving zien van je huis naar een openbare boekenkast.

## Werkwijze

1. Kies een use-case en bedenk welke browser technologieën je kunt toepassen.
2. Schets een wireflow met hoe de demo moet gaan werken en hoe het eruit komt te zien.
3. Bepaal de functional/reliable, usable en pleasurable laag.
   a. Onderzoek naar semantische HTML-elementen voor de functional/reliable laag.

Voor de eindopdracht mag je simuleren wat de server moet teruggeven als data (maak wel een 'verder'-knop).

Kies één obscure browser zoals Lynx, Flow, PrinceXML, Opera Mini of KaiOS. Voor KaiOS heb je een apparaat nodig, de overige browsers moet je installeren.

Je moet verdedigen dat de manier waarop je eindopdracht werkt in de gekozen browser ook de beste manier is waarop hij kán werken. Bijvoorbeeld: "Lynx ondersteunt geen JavaScript, maar mijn site werkt zo goed mogelijk zonder JavaScript."
